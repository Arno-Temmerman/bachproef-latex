%%=============================================================================
%% Voorwoord
%%=============================================================================

\chapter*{Woord vooraf}
\label{ch:voorwoord}

Deze bachelorproef werd uitgewerkt door Arno Temmerman met als doel het behalen van het diploma ``Professionele Bachelor: Toegepaste Informatica''. Een interesse in IT met een praktisch, maar wiskundig kantje brachten mij tot deze opleiding en uiteindelijk ook tot dit eindwerk.

Vooraleer ik tot de zaak kom, wil ik met dit voorwoord graag mijn opdrachte dank betuigen aan enkele mensen.

Eerst en vooral wil ik graag mijn promotor, Jan Willem, bedanken voor de begeleiding doorheen het hele onderzoeksproces. Zijn engagement en goede raad hebben me geholpen om deze scriptie tot een goed einde te brengen. De tweewekelijkse opvolgingsmomenten boden een zekere houvast en gaven me telkens een nieuwe insteek voor het vervolg van het onderzoek.

Daarnaast wil ik ook mijn copromotor, Geert Borloo, bedanken. Als mijn stagementor reikte hij me het onderwerp voor deze bachelorproef aan. Met zijn vakinhoudelijke kennis hielp hij me om het abstracte om te zetten in het concrete.

Tot slot wil ik graag nog het woord richten tot enkele mensen van het bedrijf mintBlue. Dankzij de vroegtijdige toegang tot hun platform kon ik een proof of concept uitwerken die nog tastbaarder was dan ik aanvankelijk durfde hopen. Bedankt Pieter Den Dooven, \mbox{Maurits} van Rijckevorstel en Niels van den Bergh om mijn interesse en vragen telkens met open armen te ontvangen.